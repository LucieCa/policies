# Obchodní podmínky Trisbee.com

## ÚVOD A ZÁKLADNÍ POJMY

### 1. Trisbee tickets

Je služba určená k online prodeji vstupenek - ticketingu. Díky Trisbee tickets, je možné jednoduše nakupovat, prodávat, ale také objevovat kulturní, sportovní a další akce. K tomu slouží online portál www.tickets.trisbee.com. Dále také odbavovací aplikace, kterou provozovatel poskytuje pořadateli akce.

### 2. Kdo se řídí těmito obchodními podmínkami?

- Trisbee s.r.o., se sídlem Vokovice, K Červenému vrchu 678/1, PSČ 160 00, IČO: 04775660, vedená v OR u Městského soudu v Praze pod spisovou značkou C 306886 (Provozovatel nebo my), jako provozovatel portálu.

- Každý, kdo vyjádří souhlas s těmito obchodními podmínkami, aby mohl používat služby Provozovatele (Uživatel).

- Fyzická nebo právnická osoba, která s Provozovatelem uzavře smlouvu o poskytování služeb k zprostředkování, nebo prodeji vstupenek (Organizátor) na kulturní, sportovní a další akce (Akce).

## UŽIVATEL

### 3. Zřízení uživatelského účtu

3.1 Nákupem na portálu souhlasí Uživatel s vytvořením Uživatelského účtu.

### 4. Uzavření smlouvy

4.1 Tyto obchodní podmínky upravují práva a povinnosti Provozovatele a Uživatele podle rámcové smlouvy o platebních službách, kterou spolu tyto strany uzavírají tím, že Uživatel na návrh Provozovatele souhlasí s těmito obchodními podmínkami (Smlouva s Uživatelem). Při uzavření se nevyhotovuje znění rámcové smlouvy o platebních službách a její obsah je určen identifikací stran a těmito obchodními podmínkami.Výjimečně mohou Provozovatel a Uživatel uzavřít smlouvu i jako samostatný dokument, který odkáže na tyto obchodní podmínky.

4.2 Předmětem smlouvy je závazek Provozovatele dodat jménem a na účet Pořadatele kupujícímu vstupenky na jím zvolenou Akci.

4.3 Nákup vstupenek provede Uživatel v rozhraní portálu, kde vybere konkrétní Akci a počet kusů. Platbu provede prostřednictvím platební brány XXX

4.4 Smlouva je uzavřena zaplacením vstupenky Uživatelem.

4.5 Vstupenka je dodána Uživateli prostřednictvím e-mailové adresy zadané při zřízení uživatelského účtu neprodleně po nákupu.

4.6 Způsob vracení ceny za Vstupenky se v případě zrušení Akce nebo Vstupenky řídí pokyny Organizátora. Za nahrazení prodaných Vstupenek Uživatelům zodpovídá vždy Organizátor. V případě, že Organizátor zruší Akci nebo Vstupenku a dohodne se s Provozovatelem, že vracení ceny za Vstupenky zajistí Provozovatel, Uživatel bere na vědomí, že výši vrácené částky stanoví Organizátor a že Provozovatel má v tomto případě nárok na paušální odškodnění související s vícenáklady, které musí vynaložit v souvislosti s vrácením plateb za vstupenky.

4.7 V případě vracení ceny za Vstupenky Provozovatelem dle čl. 4.6 Obchodních podmínek, Provozovatel odešle vracenou částku poníženou o hodnotu paušálního odškodnění v souladu s čl. 4.6  Obchodních podmínek v českých korunách na účet, ze kterého byla platba za Vstupenku přijata.

4.8. V případě, že se Organizátor při zrušení Akce nebo Vstupenky rozhodne pro jiný způsob vracení ceny za Vstupenku než dle čl. 4.6 Obchodních podmínek, může Uživatel uplatnit nárok na vrácení ceny Vstupenky pouze u Organizátora.

4.9 Uživatel bere na vědomí, že na smlouvu o koupi Vstupenky se dle ustanovení § 1837 písm. j) zákona č. 89/2012 Sb., občanský zákoník (odstoupení od smlouvy do 14 dnů bez udání důvodů), nevztahuje právo na odstoupení od smlouvy uzavřené za použití prostředků komunikace na dálku a v případě plnění Organizátorem poskytovaném v určeném termínu.

5. Práva a povinnosti Provozovatele

5.1 Za Akci, zejména za její konání, změny, nekonání, její vady, průběh a za jakékoli události, k nimž na Akci došlo, či za cokoli, co by mělo v Akci svůj původ, odpovídá příslušný Organizátor. Případné nároky s Akcí související je nutné vždy uplatnit u Organizátora.

5.2 Provozovatel neodpovídá za obsah, správnost, úplnost nebo aktuálnost informací uvedených Organizátorem v rámci internetové prezentace Akce na Portálu.

5.3 Provozovatel neodpovídá za pozdní doručení nebo nedoručení Vstupenky na Uživatelem zaregistrovaný e-mail nebo za nedoručení SMS na Uživatelem zaregistrované telefonní číslo, pokud problém nastal z důvodů, které nestály na straně Provozovatele.

5.4 Provozovatel je oprávněn v případě, že Organizátor zruší Akci nebo Vstupenku a dohodne se s Provozovatelem, že vracení ceny za Vstupenky zajistí Provozovatel, účtovat v souladu s čl. 4.6 Uživateli paušální odškodnění související s vícenáklady, které musí vynaložit v souvislosti vrácením plateb za Vstupenky. Poplatek je stanoven v minimální výši 3% a zároveň minimálně 10 Kč/ze vstupenky.

5.5 V případě, že Organizátor zruší Akci nebo Vstupenku prostřednictvím Portálu, je Provozovatel povinen zaslat Uživatelům, kteří si na Akci koupili Vstupenky, e-mail nebo SMS informující o zrušení Akce nebo Vstupenky, a to na kontakty, které Uživatel na Portálu uvedl.

5.6 Provozovatel je oprávněn jednostranně obměnit funkce Portálu.

5.7 Provozovatel garantuje dostupnost Portálu 99,9 % času za poslední (3) tři kalendářní měsíce.

5.8 Provozovatel je oprávněn provádět odstávky v provozu Portálu za účelem nutné údržby hardwarového a softwarového vybavení Provozovatele a za účelem změn nastavení Portálu. Plánované odstávky nejsou započítávané do 99,9 % dostupnosti Portálu.

5.9 Provozovatel je oprávněn ukončit prezentaci Nabídky akce, pokud je v rozporu s Obchodními podmínkami nebo obecně závaznými právními předpisy České republiky nebo s dobrými mravy. Již zakoupené Vstupenky v takovém případě zůstávají v platnosti.

5.10 Provozovatel je oprávněn od Uživatele požadovat zvolení jiných Přístupových údajů k Uživatelskému účtu.

5.11 Provozovatel neodpovídá za nefungování, výpadky nebo omezení fungování sítě Internet a za vliv takového nefungování sítě Internet na provoz Portálu.



## Organizátor

### 4.1 Uzavření smlouvy s Obchodníkem

Tyto obchodní podmínky upravují práva a povinnosti Provozovatele a Obchodníka podle smlouvy o platebních službách, kterou spolu uzavřeli buď písemně nebo tím, že Obchodník poskytl Provozovateli svoje identifikační údaje a souhlasil s těmito obchodními podmínkami (Smlouva s Obchodníkem a společně se Smlouvou s Uživatelem dále jen Smlouva). Ve druhém případě se ani nevyhotovuje znění smlouvy o platebních službách a její obsah je určen identifikací stran, Sazebníkem pro obchodníky a těmito obchodními podmínkami. Při uzavření smlouvy identifikuje Provozovatel Obchodníka podle článku 5.1.

### 4.2 Co dělá Provozovatel pro Obchodníka?

Provozovatel vyvíjí a provozuje zařízení k přijímání platebních prostředků (Platební terminál) ve formě Aplikace, Pluginu nebo API, nebo v jiné formě dohodnuté mezi Provozovatelem a Obchodníkem. Konkrétní forma Platebního Terminálu je určena dohodou mezi Provozovatelem a Obchodníkem (například volbou při objednávce nebo v podepisované smlouvě). Pokud není žádná konkrétní forma určena, poskytuje Obchodník Platební terminál ve formě Aplikace.
Provozovatel poskytuje Obchodníkovi platební službu a související služby tím, že pro něj vydává a spravuje Platební terminál jako zařízení k přijímání platebních prostředků. Aplikace, Plugin a API je při poskytnutí této služby zařízením pro příjem plateb a platební karta je platebním prostředkem Uživatele vydaným plátci jeho poskytovatelem platebních služeb. Provozovatel neposkytuje v tomto případě platební služby pro Klienta Obchodníka, ale jen pro Obchodníka. Provozovatel nevede pro Obchodníka platební účet.


### 4.3 Jak se platí?

Přes Aplikaci: Pokud má zákazník Obchodníka ve svém mobilním telefonu nainstalovanou Aplikaci a má přístup k internetu, může v Aplikaci zaplatit svojí platební kartou částku, kterou Obchodník za svoje zboží nebo služby požaduje, a to tak, že potvrdí částku, která má být zaplacena Obchodníkovi. Provozovatel poskytuje Aplikaci přes Google Play (android verze) a Apple Appstore (iOS verze). Kdo si chce Aplikaci nainstalovat, musí mít mobilní telefon s podporovaným operačním systémem a SIM kartou českého mobilního operátora a připojením k internetu.
Přes Plugin: Zákazník Obchodníka může prostřednictvím Pluginu zaplatit svojí platební kartou částku, kterou Obchodník za svoje zboží nebo služby požaduje, a to tak, že zadá nebo potvrdí placenou částku a zadá nebo potvrdí identifikační údaje platební karty. Na webové stránce, kde je Plugin umístěn, musí být Obchodník jednoznačně identifikován. Provozovatel může zavést i potvrzení platby dalším technickým prostředkem, zejména ověřením přes mobilní telefon se SIM kartou českého mobilního operátora.


### 4.4 Jak se peníze dostanou k Obchodníkovi?

Provozovatel přijímá platební prostředky Platebním terminálem za Obchodníka na svůj bankovní účet a nejpozději následující pracovní den je odesílá na Obchodníkův účet u banky, který Obchodník zadal při uzavření smlouvy nebo prostřednictvím mobilní aplikace Trisbee Go, pokud to umožňuje, nebo jiným způsobem odsouhlaseným Provozovatelem.

### 4.5 Odměna za platební služby

Obchodník je povinen platit za platební služby odměnu ve výši 1,9 % z každé platby přijaté prostřednictvím Platebního terminálu a odměna je splatná v okamžiku, kdy Provozovatel odesílá přijatou platbu Obchodníkovi na jeho bankovní účet. Obchodník souhlasí s tím, aby si Provozovatel strhl odměnu z částky zaplacené Obchodníkovi Klientem obchodníka. Po skončení každého měsíce pošle Provozovatel e-mailem Obchodníkovi měsíční přehled přijatých plateb a poplatků zaplacených Obchodníkem Provozovateli za jeho služby. Poplatky za platební služby nejsou předmětem daně z přidané hodnoty a Provozovatel nevystavuje na zaplacené poplatky žádný daňový doklad. Potvrzením o poskytnuté platební službě je měsíční přehled poplatků. Tento článek se nepoužije v rozsahu, v jakém si Obchodník a Provozovatel dohodnou jiné podmínky.

### 4.6 Povinnosti Obchodníka

- Obchodník smí Platební terminál používat jen k přijímání plateb za svoje zboží nebo služby.

- Obchodník nesmí používat Platební terminál k poskytování platebních služeb dalším osobám.

- Pokud obchodník přijme přes Platební terminál transakci, která vzbuzuje podezření, že by mohlo jít o legalizaci výnosu z trestné činnosti nebo o financování terorismu, musí to okamžitě nahlásit Provozovateli na e-mail podpora@trisbee.com.

- Neprodleně po skončení smluvního vztahu s Provozovatelem musí Obchodník odstranit Plugin ze svých webových stránek a musí přestat používat označení Trisbee a ostatní označení, které používá v souvislosti se smluvním vztahem s Provozovatelem.

- Obchodník musí na vyžádání poskytnout Provozovateli i jeho smluvním partnerům, případně i státním orgánům a institucím, veškerou potřebnou součinnost při analýze klientů nebo transakcí v rozsahu vyžadovaném po Provozovateli nebo jeho smluvních partnerech právními předpisy.

- Obchodník bere na vědomí, že systém Trisbee je chráněn autorským právem. Obchodník se zavazuje, že nebude vykonávat žádnou činnost, která by mohla jemu nebo třetím osobám umožnit neoprávněný zásah do či neoprávněné užití systému Trisbee. Obchodník není oprávněn při využívání systému Trisbee používat mechanismy, programové vybavení nebo jiné postupy, které by mohly mít negativní vliv na provoz systému Trisbee. Systém Trisbee je možné užívat jen v souladu s jeho určením.

- Obchodník musí viditelně v provozovně umístit logo systému Trisbee, a to jak zvenčí (např. na výloze, dveřích) tak i uvnitř v provozovně popř. u pokladny a dále informaci o tom, že je možné platit kartou prostřednictvímmobilního telefonu prostřednictvím systému Trisbee. Provozovatel poskytne Obchodníkovi potřebné materiály k vyvěšení a to např. ve formě samolepek, v emailové podobě apod.

### 4.7 Dostupnost služeb

Provozovatel negarantuje žádný konkrétní rozsah ani dostupnost platebních služeb Trisbee. Provozovatel je v rámci pravidelné údržby Trisbee, jakož i při jejich technologických změnách zejména oprávněn omezit, popřípadě zcela přerušit provoz Platebního terminálu a služeb Trisbee. Uživateli při takovém omezení či přerušení provozu či jiným technickým potížím Platebního terminálu nenáleží žádná náhrada újmy.

### 4.8 Technické požadavky Provozovatele

Provozovatel může určit technické požadavky, které musí Obchodník dodržet při implementaci a používání Platebního terminálu, zejména Pluginu a API. Může jít zejména o technické požadavky na konkrétní technické řešení pro napojení systému Obchodníka na API. Obchodník musí novým technickým požadavkům vyhovět bez zbytečného odkladu potom, co ho o nich Provozovatel informuje, nejpozději ve lhůtě oznámené Provozovatelem spolu s novými technickými požadavky. Po uplynutí lhůty nesmí Obchodník Platební terminál používat a přijímat jím platby od svých zákazníků bez zavedení technických požadavků. Pokud nové technické požadavky ztěžují nebo omezují používání Platebního terminálu, může Obchodník v reakci na takto oznámené technické požadavky vypovědět smlouvu o platebních službách s účinností ke lhůtě pro implementaci nových technických požadavků.

## ČÁST 5 – PRO VŠECHNY

Tato část platí pro každého Uživatele, Obchodníka a Klienta Obchodníka (Vy).


### 5.1 Identifikace

Provozovatel je finanční institucí podle českého zákona č. 253/2008 Sb., o některých opatřeních proti legalizaci výnosů z trestné činnosti a financování terorismu, ve znění pozdějších předpisů (AML Zákon). Podle AML Zákona Vás musíme identifikovat, pokud jste naším klientem – uživatelem platebních služeb. Protože poskytujeme platební služby prostřednictvím veřejné mobilní telefonní sítě jinak než s využitím elektronických peněz, nemusíme provádět identifikaci, pokud hodnota jednotlivé transakce nepřesáhne 250 EUR a současně celkový limit plateb realizovaných z jednoho telefonního čísla pro kalendářní rok nepřesahuje 2 500 EUR, pokud jde o platby za zboží nebo služby. Proto rozlišujeme různé varianty našich služeb a je nutné, abyste je jako naši klienti respektovali. Identifikujeme Vás některým z těchto způsobů:


1. Bez fyzické přítomnosti za podmínky, že předložíte elektronické kopie dvou svých identifikačních dokladů a dokladu o vedení bankovního účtu, ze kterého zaplatíte poplatek 1 Kč za aktivaci služby.

2. Za Vaší fyzické přítomnosti klienta s tím, že identifikační údaje zaznamenáme a ověříme je z průkazu totožnosti. Přitom ověříme shodu podoby klienta s vyobrazením v průkazu totožnosti. V tomto případě nemusíte platit poplatek 1 Kč za aktivaci platebního účtu.


### 5.2 Potvrzení podle AML Zákona

Odsouhlasením obchodních podmínek potvrzujete, že nejste politicky exponovanou osobou ve smyslu § 4 odst. 5 AML Zákona. Jinak se na nás můžete obrátit, abychom společně ověřili, za jakých podmínek smíte používat naše služby.

### 5.3 Poučení pro spotřebitele

V případě, že jste spotřebitelem (tj. fyzickou osobou, která při užívání našich služeb nejedná v rámci své obchodní nebo jiné podnikatelské činnosti nebo v rámci samostatného výkonu svého povolání), máte právo odstoupit od Smlouvy bez uvedení důvodů a bez smluvní sankce ve lhůtě 14 dnů ode dne uzavření Smlouvy za předpokladu, že nedošlo ke splnění Smlouvy.

### 5.4 Spory

Se spory, které případně vzniknou mezi námi a Vámi při užívání našich platebních služeb podle Smlouvy, se můžete obrátit také na Finančního arbitra České republiky (český zákon č. 229/2002 Sb. v platném znění), se sídlem na adrese Legerova 1581/69, 110 00 Praha 1.

### 5.5 O nás

Orgánem dohledu nad naší činností je Česká národní banka, se sídlem Na Příkopě 28, 115 03 Praha 1, Česká republika. Máte právo se na tento orgán dohledu obrátit se stížností. Jsme poskytovatelem platebních služeb malého rozsahu. Důkazem o obsahu Smlouvy je záznam o Vaší registraci v systému Trisbee. Uzavřením Smlouvy potvrzujete, že Vám byly před uzavřením Smlouvy poskytnuty veškeré potřebné předsmluvní informace důležité pro Vaše rozhodnutí uzavřít s námi Smlouvu, že jste se s těmito obchodními podmínkami s dostatečným předstihem před uzavřením Smlouvy seznámili, že veškerý obsah těchto Smluvních podmínek považujete za určitý a srozumitelný, a že jsou Vám jednotlivá práva a povinnosti plynoucí ze smluvního vztahu s námi zcela zřejmá.

### 5.6 Trvání smlouvy a změny obchodních podmínek

Smlouva je uzavřena na dobu neurčitou. My i Vy můžete Smlouvu kdykoliv vypovědět oznámením druhé straně nebo zrušením registrace z naší nebo Vaší strany nebo tím, že my ukončíme provoz systému Trisbee. Smlouva končí v okamžiku, kdy nemáte žádné nevypořádané závazky ani pohledávky ze Smlouvy, ale nejdříve tři měsíce po zrušení registrace. Od zrušení registrace Vám můžeme omezit funkčnost systému Trisbee, a to až na minimum nezbytné pro splnění Vašich existujících závazků a pohledávek.
Pokaždé, když na návrh Provozovatele odsouhlasíte aktuální obchodní podmínky Trisbee, které se změnily od uzavření Smlouvy nebo od její předchozí změny, je tím dohodou stran změněna Smlouva tak, že se Vy i my zavazujeme dodržovat aktuální obchodní podmínky Trisbee.
Provozovatel může tyto Obchodní podmínky kdykoliv změnit i jednostranně v celém rozsahu, pokud Vám změnu oznámí na internetové stránce Trisbee nebo jinak v systému Trisbee. Změna je účinná uplynutím dvou měsíců od oznámení, neurčí-li Provozovatel v oznámení pozdější účinnost. Pokud se změnou nesouhlasíte, můžete kdykoliv po oznámení změny vypovědět Smlouvu ke dni účinnosti změny obchodních podmínek. Nevypořádané závazky vzniklé před účinností výpovědi se vypořádají podle podmínek Smlouvy.
Veškeré právní vztahy vznikající na základě nebo v souvislosti s těmito obchodními podmínkami se řídí právním řádem České republiky, a to bez ohledu na to, odkud byl přístup k systému Trisbee realizován.
Je-li nebo stane-li se některé z ustanovení obchodních podmínek neplatným nebo neúčinným, namísto těchto neplatných ustanovení nastoupí takové ustanovení, jehož smysl se co nejvíce přibližuje hospodářskému účelu neplatného či neúčinného ustanovení. Neplatností nebo neúčinností některého ustanovení není dotčena platnost a účinnost ostatních ustanovení. Neplatností nebo neúčinností některého ustanovení pouze ve vztahu k určitému subjektu nebo k určité skupině subjektů není dotčena platnost a účinnost těchto ustanovení vůči jiným subjektům.
